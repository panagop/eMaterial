# Jupyter notebooks

## Τι είναι τα jupyter notebooks;

[Πηγή: edu.ellak.gr](https://edu.ellak.gr/2017/02/06/jupyter-notebook-dimiourgiste-ke-mirastite-diadrastikes-parousiasis-mathimatikon-statistikis-ke-programmatismou/)

Το [Jupyter Notebook](http://jupyter.org/) είναι μια διαδικτυακή εφαρμογή, ελεύθερου λογισμικού και ανοιχτού κώδικα που σας επιτρέπει να δημιουργήσετε και να μοιραστείτε  έγγραφα που περιέχουν  κώδικα, εξισώσεις, γραφήματα, απεικονίσεις και επεξηγηματικό κείμενο. Το Jupyter notebook  προσφέρει δυνατότητες παρουσίασης μορφοποιημένου κείμενου,  μαθηματικών εξισώσεων και συμβόλων, και διαδραστικά στοιχεία με εκτελέσιμο κώδικα υπολογιστή,  μέσα από το γνώριμο περιβάλλον του web browser.

Μερικοί μάλιστα είναι τόσο αισιόδοξοι, που πιστεύουν [ότι θα αλλάξει και τον τρόπο που τα παιδιά του μέλλοντος](https://opensource.com/education/15/11/project-jupyter-science-notebooks) θα μαθαίνουν επιστήμη.

Ανάμεσα στις χρήσεις του Jupyter Notebook περιλαμβάνονται λειτουργίες όπως: ο καθαρισμός και ο μετασχηματισμός δεδομένων, η αριθμητική προσομοίωση, η στατιστική μοντελοποίηση, η μηχανική μάθηση και πολλά άλλα.

![](https://i1.wp.com/edu.ellak.gr/wp-content/uploads/sites/11/2017/02/Jupyter-2.png?ssl=1)

Το Jupyter Notebook  υποστηρίζει  πάνω από 40 γλώσσες προγραμματισμού, συμπεριλαμβανομένων των δημοφιλών γλωσσών στην Επιστήμη των δεδομένων, όπως η Python, η R,  η Julia και η Scala. Ακόμα προσφέρει την δυνατότητα συγχρονισμού και κοινής χρήσης των σημειώσεων  μέσω email, Dropbox, GitHub  η  του Jupyter Notebook Viewer , έχει την δυνατότητα εισαγωγής εικόνων, βίντεο, κείμενο σε latex και JavaScript και προσφέρει διαδραστικά widgets που μπορούν να χρησιμοποιηθούν για τον χειρισμό και την οπτικοποίηση των δεδομένων σε πραγματικό χρόνο.

![](https://i0.wp.com/edu.ellak.gr/wp-content/uploads/sites/11/2017/02/ipy-notebook-spectral.png?resize=768%2C455&ssl=1)

## Χρήση των jupyter notebooks τοπικά στον Η/Υ κάθε χρήστη

- Κατεβάζετε την τελευταία έκδοση του **Anaconda** για το λειτουργικό σύστημα που χρησιμοποιείτε από [εδώ](https://www.anaconda.com/download/). Προσοχή, να κατεβάσετε την **έκδοση 3.x** και όχι την παλιότερη 2.x
- Αφού κάνετε εγκατάσταση του προγράμματος τρέχετε το **Anaconda Navigator** και στη συνέχεια το **Jupyter Notebook**. Πιο απλά, μπορείτε να γράψετε **jupyter notebook** σε command prompt ή στο **WndowsPowershell**
- Αποθηκεύετε τα αρχεία με κατάληξη **.ipynb** στο φάκελο που χρησιμοποιείτε το Jupyter Notebook (συνήθως στο C:\Users\yourusername\AnacondaProjects)
- Ανοίγετε το αρχείο που θέλετε μέσω ενός browser
- Στο πρώτο κελί με τα δεδομένα αλλάζετε το ΑΕΜ και βάζετε το δικό σας
- Από το μενού των εργαλείων επιλέγετε **Cell -> Run All**

## Δικτυακή χρήση μέσω του **kaggle**

Οι οδηγίες αφορούν λίγο παλαιότερη έκδοση του kaggle. Η υπηρεσία έχει κάποιες τροποποιήσεις αλλά ακολουθείται η ίδια λογική.

- Ανοίγετε σε κάποιον browser την ιστοσελίδα του [kaggle](https://www.kaggle.com)
- Δημιουργείτε, αν δεν το έχετε ήδη κάνει, ένα λογαριασμό χρήστη (μπορείτε να κάνετε απλά login μέσω του google, yahoo ή facebook λογαριασμού σας)
- Επιλέγετε **Kernels** και στη συνέχεια **New Kernel**
- Όταν ζητηθεί το **Kernel type** επιλέγετε **Jupyter Notebook**
- Σβήνετε όσα κελιά υπάρχουν (αν υπάρχουν) στο notebook που δημιουργείται αυτόματα και στη συνέχεια ανεβάζετε το ipynb αρχείο της κάθε άσκησης μέσω του **upload ipynb file** (είναι ένα βελάκι που δείχνει προς τα πάνω)
- Αν ορισμένα κελιά φαίνονται κλειστά, τα ανοίγετε επιλέγοντας **Expand**
- Στο πρώτο κελί με τα δεδομένα αλλάζετε τις τιμές και βάζετε τα δικά σας
- Από το μενού των εργαλείων επιλέγετε **Execute all cells** (ένα διπλό βελάκι προς τα δεξιά)
- Έχετε δυνατότητα να σώζετε τα αρχεία στο δικό σας λογαριασμό και να κάνετε ότι τροποποιήσεις επιθυμείτε.

## Δικτυακή χρήση μέσω του **colab** της **google** (προτείνεται)

- Απαιταίται λογαριασμός χρήστη στη google (αρκεί δηλ. να έχετε gmail)
- Ανοίγετε σε κάποιον browser την ιστοσελίδα του [colab](https://colab.research.google.com/) και κάνετε login με το λογαριασμό σας.
- Φορτώνετε το ipynb αρχείο που θέλετε να τρέξετε. Μπορείτε να το κάνετε με τους εξής τρόπους:
  - Έχετε ήδη κατεβάσει το αρχείο στον υπολογιστή σας οπότε το ανεβάζετε από την επιλογή `File->Upload notebook->Upload`
  - Το αρχείο που θέλετε να τρέξετε υπάρχει στο διαδίκτυο οπότε επιλέγετε `File->Open notebook` και δίνετε τη διεύθυνση που θέλετε στο google drive ή στο github. Τα παραδείγματα που υπάρχουν εδώ είναι στο github οπότε κάνετε επικόλληση τη σχετική διεύθυνση (πχ https://github.com/panagop/eMaterial/blob/master/jupyter_notebooks/kanepe/moment_rotation_beams.ipynb)
- Δεξιά στην οθόνη θα πρέπει το πεδίο `connected` να είναι επιλεγμένο. Αν όχι, επιλέγετε `connect to hosted runtime` για online εκτέλεση.
- Τρέχετε το αρχείο από το menu: `Runtime->Run All`
- Έχετε δυνατότητα να σώζετε τα αρχεία στο δικό σας `google drive` και να κάνετε ότι τροποποιήσεις επιθυμείτε.

## Δικτυακή χρήση μέσω του **binder** (απλούστερο, αλλά...)

- Απαιτείται το ipynb αρχείο να το βλέπετε μέσω του nbviewer
  - Είτε αν έχετε το ήδη το link σε αυτό
  - Είτε ανεβάζοντάς το σε κάποια υπηρεσία από όπου μπορείτε να *φορτώσετε* το link (πχ στο github, στο dropbox κτλ). Αυτό γίνεται με [επικόλληση της διεύθυνσης στο nbviewer](http://nbviewer.jupyter.org/)
- Αφού φορτώσει το αρχείο στο nbviewer, το προτελευταίο εικονίδιο δεξιά είναι το `execute on binder`. Αυτό σας επιτρέπει να τρέξετε άμεσα το jupyter notebook που σας ενδιαφέρει, χωρίς να χρειαστεί να κατεβάσετε τίποτα ή να έχετε κάπου λογαριασμό χρήστη. Προϋπόθεση είναι να μπορεί το binder να φορτώσει τις απαραίτητες βιβλιοθήκες της python.
- Στα ipynb αρχεία που χρησιμοποιούνται εδώ, στο πρώτο κελί υπάρχουν οι βιβλιοθήκες της python που απαιτούνται για να εκτελεστεί ο κώδικας. Στο πρώτο κελί υπάρχουν οι εντολές για να φορτώσει το binder τις βιβλιοθήκες αυτές. Μόνο για την πρώτη φορά (κάθε φορά που μπαίνετε) θα πρέπει να μπείτε στο πρώτο κελί, να σβήσετε τη δίεση από κάθε γραμμή και να το τρέξετε (με το `run`). Αφού το κάνετε αυτό, οι βιβλιοθήκες έχουν φορτωθεί οπότε μπορείτε να ξαναβάλετε τη δίεση.
- Επιλέγετε από το menu: `Cell->Run All` και τρέχετε όλο το αρχείο.
